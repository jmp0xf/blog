+++
date = "2008-10-03T22:13:00+08:00"
title = "寿外祖母"
tags = [ ]
categories = ["作文"]
toc = false
mathjax = false
highlight = false
contentCopyright = '禁止分享-禁止演绎'
+++

中华盛年，宇内和谐。四海高歌，八方同庆。适逢外祖母古稀之岁，重喜也。
今千里逢迎，高朋满座，共贺中天婺焕，节比松柏，幸可乐也。知其岁，一则以喜，一则以惧。
喜之以慈竹长春，惧之以日薄西山。古语云：七十杖于国，矧家乎？夫温衾扇枕，戏彩娱亲，后世之责也。
扶以尽恪，候以不倦，何惧之有？余蒙祖 母躬亲抚养，得以成人。慈乌之情，必当反哺，后土将策，皇天可鉴。
而祖母于人，无欲无争，怡然处世，矍铄生计。虽为白丁，情理通晓；实非闺秀，齿德具尊。
兰桂腾芳，膝满六子；克绳祖武，临堂七孙。和丸助苦，断机教子；
于是入则享其慈，出则念其德，修身发奋，齐家治礼，满门谨孝，一堂忠义。
所谓知者乐，仁者寿。是以观之，祖母寿且乐，非独天感其慧而加诸己身，徇为至仁而泽被后世。
再贺祖母寿考宜家，春满瑶池！



共和五十九年奥运年记
